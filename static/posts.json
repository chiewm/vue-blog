{
    "status": 0,
    "data"  : [
        {
            "id":1,
            "title": "将进酒",
            "author": "李白",
            "time": "1月1日",
            "tag": "唐诗",
            "context": "君不见，高堂明镜悲白发，朝如青丝暮成雪。<br>人生得意须尽欢，莫使金樽空对月。<br>天生我材必有用，千金散尽还复来。<br>烹羊宰牛且为乐，会须一饮三百杯。<br>岑夫子，丹丘生，将进酒，杯莫停。<br>与君歌一曲，请君为我倾耳听。<br>钟鼓馔玉不足贵，但愿长醉不复醒。<br>古来圣贤皆寂寞，惟有饮者留其名。<br>陈王昔时宴平乐，斗酒十千恣欢谑。<br>主人何为言少钱，径须沽取对君酌。<br>五花马，千金裘，呼儿将出换美酒，与尔同销万古愁。"
        },
        {
            "id":2,
            "title": "水调歌头·明月几时有",
            "author": "苏轼",
            "time": "1月2日",
            "tag": "宋词",
            "context": "丙辰中秋，欢饮达旦，大醉，作此篇，兼怀子由。<br/>明月几时有，把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。<br/>转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。<br/>"
        },
        {
            "id":3,
            "title": "桃花源记",
            "author": "陶渊明",
            "time": "1月3日",
            "tag": "文言文",
            "context": "晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之。复前行，欲穷其林。</br> 林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田美池桑竹之属。阡陌交通，鸡犬相闻。其中往来种作，男女衣着，悉如外人。黄发垂髫并怡然自乐。</br> 见渔人，乃木惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。” </br>既出，得其船，便扶向路，处处志之。及郡下，诣太守，说如此。太守即遣人随其往，寻向所志遂迷。不复得路。</br> 南阳刘子骥，高尚士也，闻之，欣然规往。未果，寻病终。后遂无问津者。 "
        },
        {
            "id":4,
            "title": "陋室铭",
            "author": "刘禹锡",
            "time": "1月4日",
            "tag": "文言文",
            "context": "山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：“何陋之有？”"
        }
    ]
}